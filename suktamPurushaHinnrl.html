<!DOCTYPE html>
<html lang="en">
  <head> 
  	  <meta name ="viewport" content = "width = device-width, initial-scale=1">
	   <meta http-equiv="Content-Type" content="text/html; charset=UTF-8">
		<title>Purusha Suktam</title>
		<link rel="stylesheet" href="css/avunakam.css" type="text/css"/>
		<link rel="stylesheet" href="css/dd.css">
		<script src="scripts/anu1Telugu.js"></script>
	
	</head>
  <body class = "anubg">
 
	<nav class = "audio-select navbar-inverse navbar-fixed-top">
		<!--<embed type="text/html" src="navigationNamakam.html" width= "100%" height = "30%">-->
		<audio id = "anu1Aud" controls  preload="auto"> <source id="audioSource" src=""></source></audio>
	</nav>
	
	
	<div class = "audio-text" id="audio-text" ><br>
			<P id = "P00" onclick="suktamDurgaPlay('00')">ॐ तच्छं॒-योँरावृ॑णीमहे । गा॒तुं-यँ॒ज्ञाय॑ । गा॒तुं-यँ॒ज्ञप॑तये । दैवी᳚ स्व॒स्तिर॑स्तु नः । स्व॒स्तिर्मानु॑षेभ्यः । ऊ॒र्ध्वं जि॑गातु भेष॒जम् । शं नो॑ अस्तु द्वि॒पदे᳚ । शं चतु॑ष्पदे ।<br></P><br>
			<P id = "P01" onclick="suktamDurgaPlay('01')">ॐ शांतिः॒ शांतिः॒ शांतिः॑ ॥<br></P><br><br><br>
			<P id = "P02" onclick="suktamDurgaPlay('02')">स॒हस्र॑शीर्​षा॒ पुरु॑षः । स॒ह॒स्रा॒क्षः स॒हस्र॑पात् ।<br></P><br>
			<P id = "P03" onclick="suktamDurgaPlay('03')">स भूमिं॑-विँ॒श्वतो॑ वृ॒त्वा । अत्य॑तिष्ठद्दशांगु॒लम् ॥<br></P><br><br>
			<P id = "P04" onclick="suktamDurgaPlay('04')">पुरु॑ष ए॒वेदग्ं सर्वम्᳚ । यद्भू॒तं-यँच्च॒ भव्यम्᳚ ।<br></P><br>
			<P id = "P05" onclick="suktamDurgaPlay('05')">उ॒तामृ॑त॒त्व स्येशा॑नः । य॒दन्ने॑नाति॒रोह॑ति ॥<br></P><br><br>
			<P id = "P06" onclick="suktamDurgaPlay('06')">ए॒तावा॑नस्य महि॒मा । अतो॒ ज्यायाग्॑श्च॒ पूरु॑षः ।<br></P><br>
			<P id = "P07" onclick="anu1TeluguPrint('07')">पादो᳚ऽस्य॒ विश्वा॑ भू॒तानि॑ । त्रि॒पाद॑स्या॒मृतं॑ दि॒वि ॥<br></P><br><br>
			<P id = "P08" onclick="anu1TeluguPrint('08')">त्रि॒पादू॒र्ध्व उदै॒त्पुरु॑षः । पादो᳚ऽस्ये॒हाऽऽभ॑वा॒त्पुनः॑ ।<br></P><br>
			<P id = "P09" onclick="anu1TeluguPrint('09')">ततो॒ विष्व॒ङ्व्य॑क्रामत् । सा॒श॒ना॒न॒श॒ने अ॒भि ॥<br></P><br><br>
			<P id = "P10" onclick="anu1TeluguPrint('10')">तस्मा᳚द्वि॒राड॑जायत । वि॒राजो॒ अधि॒ पूरु॑षः ।<br></P><br>
			<P id = "P11" onclick="anu1TeluguPrint('11')">स जा॒तो अत्य॑रिच्यत । प॒श्चाद्भूमि॒मथो॑ पु॒रः ॥<br></P><br>
			<P id = "P12" onclick="anu1TeluguPrint('12')">यत्पुरु॑षेण ह॒विषा᳚ । दे॒वा य॒ज्ञमत॑न्वत ।<br></P><br>
			<P id = "P13" onclick="anu1TeluguPrint('13')">व॒सं॒तो अ॑स्यासी॒दाज्यम्᳚ । ग्री॒ष्म इ॒ध्मश्श॒रध्ध॒विः ॥<br></P><br>
			<P id = "P14" onclick="anu1TeluguPrint('14')">स॒प्तास्या॑सन्परि॒धयः॑ । त्रिः स॒प्त स॒मिधः॑ कृ॒ताः ।<br></P><br>
			<P id = "P15" onclick="anu1TeluguPrint('15')">दे॒वा यद्य॒ज्ञं त॑न्वा॒नाः । अब॑ध्न॒न्-पुरु॑षं प॒शुम् ॥<br></P><br>
			<P id = "P15" onclick="anu1TeluguPrint('15')">तं-यँ॒ज्ञं ब॒र्॒​हिषि॒ प्रौक्षन्॑ । पुरु॑षं जा॒तम॑ग्र॒तः ।<br></P><br>
			<P id = "P15" onclick="anu1TeluguPrint('15')">तेन॑ दे॒वा अय॑जंत । सा॒ध्या ऋष॑यश्च॒ ये ॥<br></P><br>
			<P id = "P15" onclick="anu1TeluguPrint('15')">तस्मा᳚द्य॒ज्ञाथ्स॑र्व॒हुतः॑ । संभृ॑तं पृषदा॒ज्यम् ।<br></P><br>
			<P id = "P15" onclick="anu1TeluguPrint('15')">प॒शूग्ग्-स्ताग्ग्-श्च॑क्रे वाय॒व्यान्॑ । आ॒र॒ण्यान्-ग्रा॒म्याश्च॒ ये ॥<br></P><br>
			<P id = "P15" onclick="anu1TeluguPrint('15')">छंदाग्ं॑सि जज्ञिरे॒ तस्मा᳚त् । यजु॒स्तस्मा॑दजायत ॥<br></P><br>
			<P id = "P15" onclick="anu1TeluguPrint('15')">तस्मा॒दश्वा॑ अजायंत । ये के चो॑भ॒याद॑तः ।<br></P><br>
			<P id = "P15" onclick="anu1TeluguPrint('15')">गावो॑ ह जज्ञिरे॒ तस्मा᳚त् । तस्मा᳚ज्जा॒ता अ॑जा॒वयः॑ ॥<br></P><br>
			<P id = "P15" onclick="anu1TeluguPrint('15')">यत्पुरु॑षं॒-व्यँ॑दधुः । क॒ति॒था व्य॑कल्पयन्न् ।<br></P><br>
			<P id = "P15" onclick="anu1TeluguPrint('15')">मुखं॒ किम॑स्य॒ कौ बा॒हू । कावू॒रू पादा॑वुच्येते ॥<br></P><br>
			<P id = "P15" onclick="anu1TeluguPrint('15')">ब्रा॒ह्म॒णो᳚ऽस्य॒ मुख॑मासीत् । बा॒हू रा॑ज॒न्यः॑ कृ॒तः ।<br></P><br>
			<P id = "P15" onclick="anu1TeluguPrint('15')">ऊ॒रू तद॑स्य॒ यद्वैश्यः॑ । प॒द्भ्याग्ं शू॒द्रो अ॑जायतः ॥<br></P><br>
			<P id = "P15" onclick="anu1TeluguPrint('15')">चं॒द्रमा॒ मन॑सो जा॒तः । चक्षोः॒ सूर्यो॑ अजायत ।<br></P><br>
			<P id = "P15" onclick="anu1TeluguPrint('15')">मुखा॒दिंद्र॑श्चा॒ग्निश्च॑ । प्रा॒णाद्वा॒युर॑जायत ॥<br></P><br>
			<P id = "P15" onclick="anu1TeluguPrint('15')">नाभ्या॑ आसीदं॒तरि॑क्षम् । शी॒र्​ष्णो द्यौः सम॑वर्तत ।<br></P><br>
			<P id = "P15" onclick="anu1TeluguPrint('15')">प॒द्भ्यां भूमि॒र्दिशः॒ श्रोत्रा᳚त् । तथा॑ लो॒काग्ं अ॑कल्पयन्न् ॥<br></P><br>
			<P id = "P15" onclick="anu1TeluguPrint('15')">वेदा॒हमे॒तं पुरु॑षं म॒हांतम्᳚ । आ॒दि॒त्यव॑र्णं॒ तम॑स॒स्तु पा॒रे ।<br></P><br>
			<P id = "P15" onclick="anu1TeluguPrint('15')">सर्वा॑णि रू॒पाणि॑ वि॒चित्य॒ धीरः॑ । नामा॑नि कृ॒त्वाऽभि॒वद॒न्॒, यदाऽऽस्ते᳚ ॥<br></P><br>
			<P id = "P15" onclick="anu1TeluguPrint('15')">धा॒ता पु॒रस्ता॒द्यमु॑दाज॒हार॑ । श॒क्रः प्रवि॒द्वान्-प्र॒दिश॒श्चत॑स्रः ।<br></P><br>
			<P id = "P15" onclick="anu1TeluguPrint('15')">तमे॒वं-विँ॒द्वान॒मृत॑ इ॒ह भ॑वति । नान्यः पंथा॒ अय॑नाय विद्यते ॥<br></P><br>
			<P id = "P15" onclick="anu1TeluguPrint('15')">य॒ज्ञेन॑ य॒ज्ञम॑यजंत दे॒वाः । तानि॒ धर्मा॑णि प्रथ॒मान्या॑सन्न् ।<br></P><br>
			<P id = "P15" onclick="anu1TeluguPrint('15')">ते ह॒ नाकं॑ महि॒मानः॑ सचंते । यत्र॒ पूर्वे॑ सा॒ध्यास्संति॑ दे॒वाः ॥<br></P><br>
			<P id = "P15" onclick="anu1TeluguPrint('15')">अ॒द्भ्यः संभू॑तः पृथि॒व्यै रसा᳚च्च । वि॒श्वक॑र्मणः॒ सम॑वर्त॒ताधि॑ ।<br></P><br>
			<P id = "P15" onclick="anu1TeluguPrint('15')">तस्य॒ त्वष्टा॑ वि॒दध॑द्रू॒पमे॑ति । तत्पुरु॑षस्य॒ विश्व॒माजा॑न॒मग्रे᳚ ॥<br></P><br><P id = "P15" onclick="anu1TeluguPrint('15')">अ॒द्भ्यः संभू॑तः पृथि॒व्यै रसा᳚च्च । वि॒श्वक॑र्मणः॒ सम॑वर्त॒ताधि॑ ।<br></P><br>
			<P id = "P15" onclick="anu1TeluguPrint('15')">वेदा॒हमे॒तं पुरु॑षं म॒हांतम्᳚ । आ॒दि॒त्यव॑र्णं॒ तम॑सः॒ पर॑स्तात् ।<br></P><br>
			<P id = "P15" onclick="anu1TeluguPrint('15')">तमे॒वं-विँ॒द्वान॒मृत॑ इ॒ह भ॑वति । नान्यः पंथा॑ विद्य॒तेऽय॑नाय ॥।<br></P><br>
			<P id = "P15" onclick="anu1TeluguPrint('15')">प्र॒जाप॑तिश्चरति॒ गर्भे॑ अं॒तः । अ॒जाय॑मानो बहु॒धा विजा॑यते ।<br></P><br>
			<P id = "P15" onclick="anu1TeluguPrint('15')">तस्य॒ धीराः॒ परि॑जानंति॒ योनिम्᳚ । मरी॑चीनां प॒दमि॑च्छंति वे॒धसः॑ ॥<br></P><br>
			<P id = "P15" onclick="anu1TeluguPrint('15')">यो दे॒वेभ्य॒ आत॑पति । यो दे॒वानां᳚ पु॒रोहि॑तः ।<br></P><br>
			<P id = "P15" onclick="anu1TeluguPrint('15')">पूर्वो॒ यो दे॒वेभ्यो॑ जा॒तः । नमो॑ रु॒चाय॒ ब्राह्म॑ये ॥<br></P><br>
			<P id = "P15" onclick="anu1TeluguPrint('15')">रुचं॑ ब्रा॒ह्मं ज॒नयं॑तः । दे॒वा अग्रे॒ तद॑ब्रुवन्न् ।<br></P><br>
			<P id = "P15" onclick="anu1TeluguPrint('15')">यस्त्वै॒वं ब्रा᳚ह्म॒णो वि॒द्यात् । तस्य॑ दे॒वा अस॒न् वशे᳚ ॥<br></P><br>
			<P id = "P15" onclick="anu1TeluguPrint('15')">ह्रीश्च॑ ते ल॒क्ष्मीश्च॒ पत्न्यौ᳚ । अ॒हो॒रा॒त्रे पा॒र्​श्वे ।<br></P><br>
			<P id = "P15" onclick="anu1TeluguPrint('15')">नक्ष॑त्राणि रू॒पम् । अ॒श्विनौ॒ व्यात्तम्᳚ ।<br></P><br>
			<P id = "P15" onclick="anu1TeluguPrint('15')">इ॒ष्टं म॑निषाण । अ॒मुं म॑निषाण । सर्वं॑ मनिषाण ॥<br></P><br>
			<P id = "P15" onclick="anu1TeluguPrint('15')">तच्छं॒-योँरावृ॑णीमहे । गा॒तुं-यँ॒ज्ञाय॑ । गा॒तुं-यँ॒ज्ञप॑तये । दैवी᳚ स्व॒स्तिर॑स्तु नः । स्व॒स्तिर्मानु॑षेभ्यः । ऊ॒र्ध्वं जि॑गातु भेष॒जम् । शं नो॑ अस्तु द्वि॒पदे᳚ । शं चतु॑ष्पदे ।<br></P><br>
			<P id = "P15" onclick="anu1TeluguPrint('15')">ॐ शांतिः॒ शांतिः॒ शांतिः॑ ॥<br></P><br>
			
			<br><br>
		<br><br>
		<br><br>
	</div>	
   
  </body> 
</html>		