<!DOCTYPE html>
<html lang="en">
  <head> 
  	  
		<title>Sri Rudra Namakam(Anuvakam 1) - RudramSchool</title>
		<meta content="text/html; charset=utf-8" http-equiv="Content-Type" />
		<meta http-equiv="Content-Type" content="text/html; charset=UTF-8" />
		<meta name="robots" content="index, follow" />
		<meta name="Description" CONTENT="Learn Sri Rudram from a guru with proper pronunciations.
		 Text and audio help to learn correct way of recitation.
		 Lord Shiva can be pleased with Sri Rudram learnt from a guru. 
		 This webste is a collection of veda mantra in various languages and 
		 many types of audios to learn better. Audios by Shri Subbayya Shastry Garu"/>
		 <meta name="keywords" content="tags, vedas, vedic chants, Rudra Namakam,Rudra Chamakam,hinditelugu, tamil, telugu script, 
		in hindi script,in tamil script, Tutorial audio,meditate audio, guru, learn rudram,San Antonio Rudram" />
		<link rel="stylesheet" href="css/avunakam.css" type="text/css"/>
		<link rel="stylesheet" href="css/dd.css"/>
		
		<style type="text/css" id="custom-css">
		@import url('https://fonts.googleapis.com/css2?family=Mandali&family=Tenali+Ramakrishna&display=swap');

		@import url('https://fonts.googleapis.com/css2?family=Open+Sans&display=swap');

		@import url('https://fonts.googleapis.com/css2?family=Martel&display=swap');

		@font-face {
			font-family: 'NotoSans';
			src: url("https://www.rudramschool.org/fonts/NotoSans-Regular.ttf") format("truetype");
			font-weight: normal;
			font-style: normal;                
		}
		@font-face {
			font-family: 'NotoSansTelugu';
			src: url("https://www.rudramschool.org/fonts/NotoSans/NotoSansTelugu-Regular.eot");
			src: url("https://www.rudramschool.org/fonts/NotoSans/NotoSansTelugu-Regular.eot?#iefix") format("embedded-opentype"),
				 url("https://www.rudramschool.org/fonts/NotoSans/NotoSansTelugu-Regular.woff") format("woff"),
				 url("https://www.rudramschool.org/fonts/NotoSans/NotoSansTelugu-Regular.ttf") format("truetype");
		}
		@font-face {
			font-family: 'Siddhanta';
			src: url("https://www.rudramschool.org/fonts/Siddhanta/Siddhanta.eot");
			src: url("https://www.rudramschool.org/fonts/Siddhanta/Siddhanta.eot?#iefix") format("embedded-opentype"),
				 url("https://www.rudramschool.org/fonts/Siddhanta/Siddhanta.woff") format("woff"),
				 url("https://www.rudramschool.org/fonts/Siddhanta/Siddhanta.ttf") format("truetype");
		}
		</style>
		<link rel="stylesheet" href="css/avunakam.css" type="text/css"/>
		<link rel="stylesheet" href="css/dd.css">
		<script src="scripts/anu1Telugu.js"></script>
		<script>
		document.addEventListener("contextmenu", function(event){
		event.preventDefault(); 
		}, false);
		
		document.addEventListener('DOMContentLoaded', e => {
		document.getElementById("count").innerText = "Count : " + getCount();
		});
	</script>
	</head>
  <body class = "anubg">
 
	<nav class = "audio-select navbar-inverse navbar-fixed-top">
		<!--<embed type="text/html" src="navigationNamakam.html" width= "100%" height = "30%">-->
		<audio id = "anu1Aud" controls  preload="auto"> <source id="audioSource" src=""></source></audio>
	</nav>
<div class = "audio-text-noCursor" id="audio-text-noCursor" style="font-family:Siddhanta; line-height:150%;font-size: 22px;"><br>	<br>
<p>श्री रुद्र प्रश्नः</p>
<p>कृष्ण यजुर्वेदीय तैत्तिरीय संहिता<br />
चतुर्थं-वैँश्वदेवं कांडं पंचमः प्रपाठकः</p>
<p>ॐ नमो भगवते॑ रुद्रा॒य ॥<br />
नम॑स्ते रुद्र म॒न्यव॑ उ॒तोत॒ इष॑वे॒ नमः॑ । <br />
नम॑स्ते अस्तु॒ धन्व॑ने बा॒हुभ्या॑मु॒त ते॒ नमः॑ ॥ </p>
<p>या त॒ इषुः॑ शि॒वत॑मा शि॒वं ब॒भूव॑ ते॒ धनुः॑ । <br />
शि॒वा श॑र॒व्या॑ या तव॒ तया॑ नो रुद्र मृडय । </p>
<p>या ते॑ रुद्र शि॒वा त॒नूरघो॒राऽपा॑पकाशिनी । <br />
तया॑ नस्त॒नुवा॒ शंत॑मया॒ गिरि॑शंता॒भिचा॑कशीहि ॥ </p>
<p>यामिषुं॑ गिरिशंत॒ हस्ते॒ बिभ॒र्​ष्यस्त॑वे । <br />
शि॒वां गि॑रित्र॒ तां कु॑रु॒ मा हिग्ं॑सीः॒ पुरु॑षं॒ जग॑त्॥ </p>
<p>शि॒वेन॒ वच॑सा त्वा॒ गिरि॒शाच्छा॑ वदामसि । <br />
यथा॑ नः॒ सर्व॒मिज्जग॑दय॒क्ष्मग्ं सु॒मना॒ अस॑त् ॥ </p>
<p>अध्य॑वोचदधिव॒क्ता प्र॑थ॒मो दैव्यो॑ भि॒षक् । <br />
अहीग्॑श्च॒ सर्वां᳚जं॒भय॒न्-थ्सर्वा᳚श्च यातुधा॒न्यः॑ ॥</p>
<p>अ॒सौ यस्ता॒म्रो अ॑रु॒ण उ॒त ब॒भ्रुस्सु॑मं॒गलः॑ । <br />
ये चे॒माग्ं रु॒द्रा अ॒भितो॑ दि॒क्षु श्रि॒ताः स॑हस्र॒शोऽवैषा॒ग्ं॒ हेड॑ ईमहे ॥ </p>
<p>अ॒सौ यो॑ऽव॒सर्प॑ति॒ नील॑ग्रीवो॒ विलो॑हितः । <br />
उ॒तैनं॑ गो॒पा अ॑दृश॒न्नदृ॑शन्नुदहा॒र्यः॑ । <br />
उ॒तैनं॒-विँश्वा॑ भू॒तानि॒ स दृ॒ष्टो मृ॑डयाति नः ॥</p>
<p>नमो॑ अस्तु॒ नील॑ग्रीवाय सहस्रा॒क्षाय॑ मी॒ढुषे᳚ । <br />
अथो॒ ये अ॑स्य॒ सत्वा॑नो॒ऽहं तेभ्यो॑ऽकर॒न्नमः॑ ॥</p>
<p>प्रमुं॑च॒ धन्व॑न॒स्त्वमु॒भयो॒रार्त्नि॑ यो॒र्ज्याम् । <br />
याश्च॑ ते॒ हस्त॒ इष॑वः॒ परा॒ ता भ॑गवो वप ॥ </p>
<p>अ॒व॒तत्य॒ धनु॒स्त्वग्ं सह॑स्राक्ष॒ शते॑षुधे । <br />
नि॒शीर्य॑ श॒ल्यानां॒ मुखा॑ शि॒वो नः॑ सु॒मना॑ भव ॥</p>
<p>विज्यं॒ धनुः॑ कप॒र्दिनो॒ विश॑ल्यो॒ बाण॑वाग्ं उ॒त । <br />
अने॑शन्न॒स्येष॑व आ॒भुर॑स्य निषं॒गथिः॑ ॥</p>
<p>या ते॑ हे॒तिर्मी॑डुष्टम॒ हस्ते॑ ब॒भूव॑ ते॒ धनुः॑ ।<br />
तया॒ऽस्मान्, वि॒श्वत॒स्त्वम॑य॒क्ष्मया॒ परि॑ब्भुज ॥</p>
<p>नम॑स्ते अ॒स्त्वायु॑धा॒याना॑तताय धृ॒ष्णवे᳚ ।<br />
उ॒भाभ्या॑मु॒त ते॒ नमो॑ बा॒हुभ्यां॒ तव॒ धन्व॑ने ॥</p>
<p>परि॑ ते॒ धन्व॑नो हे॒तिर॒स्मान् वृ॑णक्तु वि॒श्वतः॑ । <br />
अथो॒ य इ॑षु॒धिस्तवा॒रे अ॒स्मन्निधे॑हि॒ तम् ॥ 1 ॥</p><br>
<p>शंभ॑वे॒ नमः॑ ।<br> नम॑स्ते अस्तु भगवन्-विश्वेश्व॒राय॑ महादे॒वाय॑ त्र्यंब॒काय॑<br>  त्रिपुरांत॒काय॑ त्रिकाग्निका॒लाय॑ कालाग्निरु॒द्राय॑  नीलकं॒ठाय॑ <br>मृत्युंज॒याय॑ सर्वेश्व॒राय॑  सदाशि॒वाय॑ श्रीमन्-महादे॒वाय॒ नमः॑ ॥</p><br>
<p>नमो॒ हिर॑ण्य बाहवे सेना॒न्ये॑ दि॒शां च॒ पत॑ये॒ नमो॒ <br />
नमो॑ वृ॒क्षेभ्यो॒ हरि॑केशेभ्यः पशू॒नां पत॑ये॒ नमो॒ <br />
नमः॑ स॒स्पिंज॑राय॒ त्विषी॑मते पथी॒नां पत॑ये॒ नमो॒ <br />
नमो॑ बभ्लु॒शाय॑ विव्या॒धिनेऽन्ना॑नां॒ पत॑ये॒ नमो॒ <br />
नमो॒ हरि॑केशायोपवी॒तिने॑ पु॒ष्टानां॒ पत॑ये॒ नमो॒ <br />
नमो॑ भ॒वस्य॑ हे॒त्यै जग॑तां॒ पत॑ये॒ नमो॒ <br />
नमो॑ रु॒द्राया॑तता॒विने॒ क्षेत्रा॑णां॒ पत॑ये॒ नमो॒ <br />
नम॑स्सू॒तायाहं॑त्याय॒ वना॑नां॒ पत॑ये॒ नमो॒ <br />
नमो॒ रोहि॑ताय स्थ॒पत॑ये वृ॒क्षाणां॒ पत॑ये॒ नमो॒ <br />
नमो॑ मं॒त्रिणे॑ वाणि॒जाय॒ कक्षा॑णां॒ पत॑ये॒ नमो॒ <br />
नमो॑ भुवं॒तये॑ वारिवस्कृ॒ता-यौष॑धीनां॒ पत॑ये॒ नमो॒ <br />
नम॑ उ॒च्चैर्घो॑षायाक्रं॒दय॑ते पत्ती॒नां पत॑ये॒ नमो॒ <br />
नमः॑ कृत्स्नवी॒ताय॒ धाव॑ते॒ सत्त्व॑नां॒ पत॑ये॒ नमः॑ ॥ 2 ॥ </p>
<p>नमः॒ सह॑मानाय निव्या॒धिन॑ आव्या॒धिनी॑नां॒ पत॑ये नमो॒ <br />
नमः॑ ककु॒भाय॑ निषं॒गिणे᳚ स्ते॒नानां॒ पत॑ये॒ नमो॒ <br />
नमो॑ निषं॒गिण॑ इषुधि॒मते॒ तस्क॑राणां॒ पत॑ये॒ नमो॒ <br />
नमो॒ वंच॑ते परि॒वंच॑ते स्तायू॒नां पत॑ये॒ नमो॒ <br />
नमो॑ निचे॒रवे॑ परिच॒रायार॑ण्यानां॒ पत॑ये॒ नमो॒ <br />
नमः॑ सृका॒विभ्यो॒ जिघाग्ं॑सद्भ्यो मुष्ण॒तां पत॑ये॒ नमो॒ <br />
नमो॑ऽसि॒मद्भ्यो॒ नक्तं॒चर॑द्भ्यः प्रकृं॒तानां॒ पत॑ये॒ नमो॒ <br />
नम॑ उष्णी॒षिणे॑ गिरिच॒राय॑ कुलुं॒चानां॒ पत॑ये॒ नमो॒ <br />
नम॒ इषु॑मद्भ्यो धन्वा॒विभ्य॑श्च वो॒ नमो॒ <br />
नम॑ आतन्-वा॒नेभ्यः॑ प्रति॒दधा॑नेभ्यश्च वो॒ नमो॒ <br />
नम॑ आ॒यच्छ॑द्भ्यो विसृ॒जद्भ्य॑श्च वो॒ नमो॒ <br />
नमोऽस्स॑द्भ्यो॒ विद्य॑द्भ्यश्च वो॒ नमो॒ <br />
नम॒ आसी॑नेभ्यः॒ शया॑नेभ्यश्च वो॒ नमो॒ <br />
नमः॑ स्व॒पद्भ्यो॒ जाग्र॑द्भ्यश्च वो॒ नमो॒ <br />
नम॒स्तिष्ठ॑द्भ्यो॒ धाव॑द्भ्यश्च वो॒ नमो॒ <br />
नमः॑ स॒भाभ्यः॑ स॒भाप॑तिभ्यश्च वो॒ नमो॒ <br />
नमो॒ अश्वे॒भ्योऽश्व॑पतिभ्यश्च वो॒ नमः॑ ॥ 3 ॥</p><br>
<p>नम॑ आव्या॒धिनी᳚भ्यो वि॒विध्यं॑तीभ्यश्च वो॒ नमो॒ <br />
नम॒ उग॑णाभ्यस्तृग्ं-ह॒तीभ्य॑श्च वो॒ नमो॒ <br />
नमो॑ गृ॒त्सेभ्यो॑ गृ॒त्सप॑तिभ्यश्च वो॒ नमो॒ <br />
नमो॒ व्राते᳚भ्यो॒ व्रात॑पतिभ्यश्च वो॒ नमो॒ <br />
नमो॑ ग॒णेभ्यो॑ ग॒णप॑तिभ्यश्च वो॒ नमो॒ <br />
नमो॒ विरू॑पेभ्यो वि॒श्वरू॑पेभ्यश्च वो॒ नमो॒ <br />
नमो॑ मह॒द्भ्यः॑, क्षुल्ल॒केभ्य॑श्च वो॒ नमो॒ <br />
नमो॑ र॒थिभ्यो॑ऽर॒थेभ्य॑श्च वो॒ नमो॒ <br />
नमो॒ रथे᳚भ्यो॒ रथ॑पतिभ्यश्च वो॒ नमो॒ <br />
नमः॑ सेना᳚भ्यः सेना॒निभ्य॑श्च वो॒ नमो॒ <br />
नमः॑, क्ष॒त्तृभ्यः॑ संग्रही॒तृभ्य॑श्च वो॒ नमो॒ <br />
नम॒स्तक्ष॑भ्यो रथका॒रेभ्य॑श्च वो॒ नमो॒ <br />
नमः॒ कुला॑लेभ्यः क॒र्मारे᳚भ्यश्च वो॒ नमो॒ <br />
नमः॑ पुं॒जिष्टे᳚भ्यो निषा॒देभ्य॑श्च वो॒ नमो॒ <br />
नम॑ इषु॒कृद्भ्यो॑ धन्व॒कृद्भ्य॑श्च वो॒ नमो॒ <br />
नमो॑ मृग॒युभ्यः॑ श्व॒निभ्य॑श्च वो॒ नमो॒ <br />
नम॒-श्श्वभ्य॒-श्श्वप॑तिभ्यश्च वो॒ नमः॑ ॥ 4 ॥</p><br>
<p>नमो॑ भ॒वाय॑ च रु॒द्राय॑ च॒ <br />
नमः॑ श॒र्वाय॑ च पशु॒पत॑ये च॒ <br />
नमो॒ नील॑ग्रीवाय च शिति॒कंठा॑य च॒ <br />
नमः॑ कप॒र्धिने॑ च॒ व्यु॑प्तकेशाय च॒ <br />
नमः॑ सहस्रा॒क्षाय॑ च श॒तध॑न्वने च॒ <br />
नमो॑ गिरि॒शाय॑ च शिपिवि॒ष्टाय॑ च॒ <br />
नमो॑ मी॒ढुष्ट॑माय॒ चेषु॑मते च॒ <br />
नमो᳚ ह्र॒स्वाय॑ च वाम॒नाय॑ च॒ <br />
नमो॑ बृह॒ते च॒ वर्​षी॑यसे च॒ <br />
नमो॑ वृ॒द्धाय॑ च सं॒​वृँध्व॑ने च॒ <br />
नमो॒ अग्रि॑याय च प्रथ॒माय॑ च॒ <br />
नम॑ आ॒शवे॑ चाजि॒राय॑ च॒ <br />
नमः॒ शीघ्रि॑याय च॒ शीभ्या॑य च॒ <br />
नम॑ ऊ॒र्म्या॑य चावस्व॒न्या॑य च॒ <br />
नमः॑ स्रोत॒स्या॑य च॒ द्वीप्या॑य च ॥ 5 ॥</p><br>
<p>नमो᳚ ज्ये॒ष्ठाय॑ च कनि॒ष्ठाय॑ च॒ <br />
नमः॑ पूर्व॒जाय॑ चापर॒जाय॑ च॒ <br />
नमो॑ मध्य॒माय॑ चापग॒ल्भाय॑ च॒ <br />
नमो॑ जघ॒न्या॑य च॒ बुध्नि॑याय च॒ <br />
नमः॑ सो॒भ्या॑य च प्रतिस॒र्या॑य च॒ <br />
नमो॒ याम्या॑य च॒ क्षेम्या॑य च॒ <br />
नम॑ उर्व॒र्या॑य च॒ खल्या॑य च॒ <br />
नमः॒ श्लोक्या॑य चाऽवसा॒न्या॑य च॒ <br />
नमो॒ वन्या॑य च॒ कक्ष्या॑य च॒ <br />
नमः॑ श्र॒वाय॑ च प्रतिश्र॒वाय॑ च॒ <br />
नम॑ आ॒शुषे॑णाय चा॒शुर॑थाय च॒ <br />
नमः॒ शूरा॑य चावभिंद॒ते च॒ <br />
नमो॑ व॒र्मिणे॑ च वरू॒धिने॑ च॒ <br />
नमो॑ बि॒ल्मिने॑ च कव॒चिने॑ च॒ <br />
नमः॑ श्रु॒ताय॑ च श्रुतसे॒नाय॑ च ॥ 6 ॥</p><br>
<p>नमो॑ दुंदु॒भ्या॑य चाहन॒न्या॑य च॒ <br />
नमो॑ धृ॒ष्णवे॑ च प्रमृ॒शाय॑ च॒ <br />
नमो॑ दू॒ताय॑ च प्रहि॑ताय च॒ <br />
नमो॑ निषं॒गिणे॑ चेषुधि॒मते॑ च॒ <br />
नम॑स्ती॒क्ष्णेष॑वे चायु॒धिने॑ च॒ <br />
नमः॑ स्वायु॒धाय॑ च सु॒धन्व॑ने च॒ <br />
नमः॒ स्रुत्या॑य च॒ पथ्या॑य च॒ <br />
नमः॑ का॒ट्या॑य च नी॒प्या॑य च॒ <br />
नमः॒ सूद्या॑य च सर॒स्या॑य च॒ <br />
नमो॑ ना॒द्याय॑ च वैशं॒ताय॑ च॒ <br />
नमः॒ कूप्या॑य चाव॒ट्या॑य च॒ <br />
नमो॒ वर्​ष्या॑य चाव॒र्​ष्याय॑ च॒ <br />
नमो॑ मे॒घ्या॑य च विद्यु॒त्या॑य च॒ <br />
नम ई॒ध्रिया॑य चात॒प्या॑य च॒ <br />
नमो॒ वात्या॑य च॒ रेष्मि॑याय च॒ <br />
नमो॑ वास्त॒व्या॑य च वास्तु॒पाय॑ च ॥ 7 ॥ </p>
<p>नमः॒ सोमा॑य च रु॒द्राय॑ च॒ <br />
नम॑स्ता॒म्राय॑ चारु॒णाय॑ च॒ <br />
नमः॑ शं॒गाय॑ च पशु॒पत॑ये च॒ <br />
नम॑ उ॒ग्राय॑ च भी॒माय॑ च॒ <br />
नमो॑ अग्रेव॒धाय॑ च दूरेव॒धाय॑ च॒ <br />
नमो॑ हं॒त्रे च॒ हनी॑यसे च॒ <br />
नमो॑ वृ॒क्षेभ्यो॒ हरि॑केशेभ्यो॒ <br />
नम॑स्ता॒राय॒ <br />
नम॑श्शं॒भवे॑ च मयो॒भवे॑ च॒ <br />
नमः॑ शंक॒राय॑ च मयस्क॒राय॑ च॒ <br />
नमः॑ शि॒वाय॑ च शि॒वत॑राय च॒ <br />
नम॒स्तीर्थ्या॑य च॒ कूल्या॑य च॒ <br />
नमः॑ पा॒र्या॑य चावा॒र्या॑य च॒ <br />
नमः॑ प्र॒तर॑णाय चो॒त्तर॑णाय च॒ <br />
नम॑ आता॒र्या॑य चाला॒द्या॑य च॒ <br />
नमः॒ शष्प्या॑य च॒ फेन्या॑य च॒ <br />
नमः॑ सिक॒त्या॑य च प्रवा॒ह्या॑य च ॥ 8 ॥</p><br>
<p>नम॑ इरि॒ण्या॑य च प्रप॒थ्या॑य च॒ <br />
नमः॑ किग्ंशि॒लाय॑ च॒ क्षय॑णाय च॒ <br />
नमः॑ कप॒र्दिने॑ च पुल॒स्तये॑ च॒ <br />
नमो॒ गोष्ठ्या॑य च॒ गृह्या॑य च॒ <br />
नम॒स्तल्प्या॑य च॒ गेह्या॑य च॒ <br />
नमः॑ का॒ट्या॑य च गह्वरे॒ष्ठाय॑ च॒ <br />
नमो᳚ ह्रद॒य्या॑य च निवे॒ष्प्या॑य च॒ <br />
नमः॑ पाग्ं स॒व्या॑य च रज॒स्या॑य च॒ <br />
नमः॒ शुष्क्या॑य च हरि॒त्या॑य च॒ <br />
नमो॒ लोप्या॑य चोल॒प्या॑य च॒ <br />
नम॑ ऊ॒र्व्या॑य च सू॒र्म्या॑य च॒ <br />
नमः॑ प॒र्ण्या॑य च पर्णश॒द्या॑य च॒ <br />
नमो॑ऽपगु॒रमा॑णाय चाभिघ्न॒ते च॒ <br />
नम॑ आख्खिद॒ते च॑ प्रख्खिद॒ते च॒ <br />
नमो॑ वः किरि॒केभ्यो॑ दे॒वाना॒ग्॒म्॒ हृद॑येभ्यो॒ <br />
नमो॑ विक्षीण॒केभ्यो॒ नमो॑ विचिन्व॒त्केभ्यो॒ <br />
नम॑ आनिर् ह॒तेभ्यो॒ नम॑ आमीव॒त्केभ्यः॑ ॥ 9 ॥</p><br>
<p>द्रापे॒ अंध॑सस्पते॒ दरि॑द्र॒न्नील॑लोहित । <br />
ए॒षां पुरु॑षाणामे॒षां प॑शू॒नां मा भेर्माऽरो॒ मो ए॑षां॒ किंच॒नाम॑मत् । </p>
<p>या ते॑ रुद्र शि॒वा त॒नूः शि॒वा वि॒श्वाह॑भेषजी । <br />
शि॒वा रु॒द्रस्य॑ भेष॒जी तया॑ नो मृड जी॒वसे᳚ ॥ </p>
<p>इ॒माग्ं रु॒द्राय॑ त॒वसे॑ कप॒र्दिने᳚ क्ष॒यद्वी॑राय॒ प्रभ॑रामहे म॒तिम् । <br />
यथा॑ न॒श्शमस॑द्द्वि॒पदे॒ चतु॑ष्पदे॒ विश्वं॑ पु॒ष्टं ग्रामे॑ अ॒स्मिन्नना॑तुरम् । </p>
<p>मृ॒डा नो॑ रुद्रो॒त नो॒ मय॑स्कृधि क्ष॒यद्वी॑राय॒ नम॑सा विधेम ते । <br />
यच्छं च॒ योश्च॒ मनु॑राय॒जे पि॒ता तद॑श्याम॒ तव॑ रुद्र॒ प्रणी॑तौ । </p>
<p>मा नो॑ म॒हांत॑मु॒त मा नो॑ अर्भ॒कं मा न॒ उक्षं॑तमु॒त मा न॑ उक्षि॒तम् । <br />
मा नो॑ऽवधीः पि॒तरं॒ मोत मा॒तरं॑ प्रि॒या मा न॑स्त॒नुवो॑ रुद्र रीरिषः । </p>
<p>मा न॑स्तो॒के तन॑ये॒ मा न॒ आयु॑षि॒ मा नो॒ गोषु॒ मा नो॒ अश्वे॑षु रीरिषः । <br />
वी॒रान्मा नो॑ रुद्र भामि॒तोऽव॑धीर्​ह॒विष्मं॑तो॒ नम॑सा विधेम ते । </p>
<p>आ॒रात्ते॑ गो॒घ्न उ॒त पू॑रुष॒घ्ने क्ष॒यद्वी॑राय सु॒म्नम॒स्मे ते॑ अस्तु । <br />
रक्षा॑ च नो॒ अधि॑ च देव ब्रू॒ह्यथा॑ च नः॒ शर्म॑ यच्छ द्वि॒बर्​हाः᳚ । </p>
<p>स्तु॒हि श्रु॒तं ग॑र्त॒सदं॒-युँवा॑नं मृ॒गन्न भी॒ममु॑पह॒त्नुमु॒ग्रम्  । <br />
मृ॒डा ज॑रि॒त्रे रु॑द्र॒ स्तवा॑नो अ॒न्यंते॑ अ॒स्मन्निव॑पंतु॒ सेनाः᳚ । </p>
<p>परि॑णो रु॒द्रस्य॑ हे॒तिर्वृ॑णक्तु॒ परि॑ त्वे॒षस्य॑ दुर्म॒ति र॑घा॒योः । <br />
अव॑ स्थि॒रा म॒घव॑द्भ्य-स्तनुष्व॒ मीढ्व॑स्तो॒काय॒ तन॑याय मृडय । </p>
<p>मीढु॑ष्टम॒ शिव॑तम शि॒वो नः॑ सु॒मना॑ भव । <br />
प॒र॒मे वृ॒क्ष आयु॑धन्नि॒धाय॒ कृत्तिं॒-वँसा॑न॒ आच॑र॒ पिना॑कं॒ बिभ्र॒दाग॑हि । </p>
<p>विकि॑रिद॒ विलो॑हित॒ नम॑स्ते अस्तु भगवः । <br />
यास्ते॑ स॒हस्रग्ं॑ हे॒तयो॒न्यम॒स्मन्निव॑पंतु॒ ताः । </p>
<p>स॒हस्रा॑णि सहस्र॒धा बा॑हु॒वोस्तव॑ हे॒तयः॑ । <br />
तासा॒मीशा॑नो भगवः परा॒चीना॒ मुखा॑ कृधि ॥ 10 ॥</p><br>
<p>स॒हस्रा॑णि सहस्र॒शो ये रु॒द्रा अधि॒ भूम्या᳚म् । <br />
तेषाग्ं॑ सहस्रयोज॒नेऽव॒धन्वा॑नि तन्मसि । </p>
<p>अ॒स्मिन्म॑ह॒त्य॑र्ण॒वें᳚ऽतरि॑क्षे भ॒वा अधि॑ । <br />
नील॑ग्रीवाः शिति॒कंठाः᳚ श॒र्वा अ॒धः, क्ष॑माच॒राः । </p>
<p>नील॑ग्रीवाः शिति॒कंठा॒ दिवग्ं॑ रु॒द्रा उप॑श्रिताः । <br />
ये वृ॒क्षेषु॑ स॒स्पिंज॑रा॒ नील॑ग्रीवा॒ विलो॑हिताः । </p>
<p>ये भू॒ताना॒मधि॑पतयो विशि॒खासः॑ कप॒र्दि॑नः । <br />
ये अन्ने॑षु वि॒विध्यं॑ति॒ पात्रे॑षु॒ पिब॑तो॒ जनान्॑ । ये प॒थां प॑थि॒रक्ष॑य ऐलबृ॒दा॑ य॒व्युधः॑ ।<br> ये ती॒र्थानि॑ प्र॒चरं॑ति सृ॒कावं॑तो निषं॒गिणः॑ । य ए॒तावं॑तश्च॒ भूयाग्ं॑सश्च॒ दिशो॑ रु॒द्रा वि॑तस्थि॒रे ।<br> तेषाग्ं॑ सहस्रयोज॒नेऽव॒धन्वा॑नि तन्मसि । नमो॑ रु॒ध्रेभ्यो॒ ये पृ॑थि॒व्यां-येँ᳚ऽंतरि॑क्षे॒ ये दि॒वि <br>येषा॒मन्नं॒-वाँतो॑ व॒र्​ष॒मिष॑व॒स्तेभ्यो॒ दश॒ प्राची॒र्दश॑ दक्षि॒णा दश॑ <br>प्र॒तीची॒-र्दशो-दी॑ची॒-र्दशो॒र्ध्वास्तेभ्यो॒ नम॒स्ते <br>नो॑ मृडयंतु॒ ते यं द्वि॒ष्मो यश्च॑ नो॒ द्वेष्टि॒ तं-वोँ॒ जंभे॑ दधामि ॥ 11 ॥</p><br>
<p>त्र्यं॑बकं-यँजामहे सुगं॒धिं पु॑ष्टि॒वर्ध॑नम् । उ॒र्वा॒रु॒कमि॑व॒ बंध॑नान्मृत्यो॑र्मुक्षीय॒ माऽमृता᳚त् ।<br> यो रु॒द्रो अ॒ग्नौ यो अ॒प्सु य ओष॑धीषु॒ यो रु॒द्रो विश्वा॒ भुव॑ना वि॒वेश॒ तस्मै॑ रु॒द्राय॒ नमो॑ अस्तु । <br>तमु॑ ष्टु॒हि॒ यः स्वि॒षुस्सु॒धन्वा॒ यो विश्व॑स्य॒ क्षय॑ति भेष॒जस्य॑ । यक्ष्वा᳚म॒हे सौ᳚मन॒साय॑ रु॒द्रं नमो᳚भिर्दे॒वमसु॑रं दुवस्य ।<br> अ॒यं मे॒ हस्तो॒ भग॑वान॒यं मे॒ भग॑वत्तरः । अ॒यं मे᳚ वि॒श्वभे᳚षजो॒ऽयग्ं शि॒वाभि॑मर्​शनः ।<br> ये ते॑ स॒हस्र॑म॒युतं॒ पाशा॒ मृत्यो॒ मर्त्या॑य॒ हंत॑वे । तान् य॒ज्ञस्य॑ मा॒यया॒ सर्वा॒नव॑ यजामहे ।<br> मृ॒त्यवे॒ स्वाहा॑ मृ॒त्यवे॒ स्वाहा᳚ । प्राणानां ग्रंथिरसि रुद्रो मा॑ विशां॒तकः । तेनान्नेना᳚प्याय॒स्व ॥<br />
ॐ नमो भगवते रुद्राय विष्णवे मृत्यु॑र्मे पा॒हि ॥</p>
<p>सदाशि॒वोम् ।</p>
<p>ॐ शांतिः॒ शांतिः॒ शांतिः॑ ॥<br />
</p></span>					<br /><br /><br />

<br><br>
		
  </div> 
 
<br><br><br>
<!-- changes today -->
<div class = "navButton">
	
	<a id = "count" href="javascript:addCount()" class="next"> </a>
	<a id = "ecount" href="javascript:editCount()" class="nextEdit"> &hellip;</a><br>
	<input type="number" id="editedCount">
	<a id = "enterCount" href="javascript:editEntereeCount()" class="enterCount"> &crarr;</a>
	
	
</div>

   
<br><br><br>
  </body> 
</html>	