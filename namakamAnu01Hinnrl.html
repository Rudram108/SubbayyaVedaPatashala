<!DOCTYPE html>
<html lang="en">
  <head> 
  	  
		<title>Anuvakam 1</title>
		<meta content="text/html; charset=utf-8" http-equiv="Content-Type" />
		<meta http-equiv="Content-Type" content="text/html; charset=UTF-8" />
		<meta name="robots" content="index, follow" />
		
		<link rel="stylesheet" href="css/avunakam.css" type="text/css"/>
		<link rel="stylesheet" href="css/dd.css">
		
		<style type="text/css" id="custom-css">
		@import url('https://fonts.googleapis.com/css2?family=Mandali&family=Tenali+Ramakrishna&display=swap');

		@import url('https://fonts.googleapis.com/css2?family=Open+Sans&display=swap');

		@import url('https://fonts.googleapis.com/css2?family=Martel&display=swap');

		@font-face {
			font-family: 'NotoSans';
			src: url("https://www.rudramschool.org/fonts/NotoSans-Regular.ttf") format("truetype");
			font-weight: normal;
			font-style: normal;                
		}
		@font-face {
			font-family: 'NotoSansTelugu';
			src: url("https://www.rudramschool.org/fonts/NotoSans/NotoSansTelugu-Regular.eot");
			src: url("https://www.rudramschool.org/fonts/NotoSans/NotoSansTelugu-Regular.eot?#iefix") format("embedded-opentype"),
				 url("https://www.rudramschool.org/fonts/NotoSans/NotoSansTelugu-Regular.woff") format("woff"),
				 url("https://www.rudramschool.org/fonts/NotoSans/NotoSansTelugu-Regular.ttf") format("truetype");
		}
		</style>
		<link rel="stylesheet" href="css/avunakam.css" type="text/css"/>
		<link rel="stylesheet" href="css/dd.css">
		<script src="scripts/anu1Telugu.js"></script>
	
	</head>
  <body class = "anubg">
 
	<nav class = "audio-select navbar-inverse navbar-fixed-top">
		<!--<embed type="text/html" src="navigationNamakam.html" width= "100%" height = "30%">-->
		<audio id = "anu1Aud" controls  preload="auto"> <source id="audioSource" src=""></source></audio>
	</nav>
<div class = "audio-text" id="audio-text" ><br>	
		<p id = "p00" onclick="anu1TeluguPrint('1','00')">ॐ नमो भगवते॑ रुद्रा॒य ॥<br></p><br>
		<p id = "p01" onclick="anu1TeluguPrint('1','01')">नम॑स्ते रुद्र म॒न्यव॑ उ॒तोत॒ इष॑वे॒ नमः॑ ।<br></p><br>
		<p id = "p02" onclick="anu1TeluguPrint('1','02')">नम॑स्ते अस्तु॒ धन्व॑ने बा॒हुभ्या॑मु॒त ते॒ नमः॑ ॥<br></p><br>
		<br>
		<p id = "p03" onclick="anu1TeluguPrint('1','03')">या त॒ इषुः॑ शि॒वत॑मा शि॒वं ब॒भूव॑ ते॒ धनुः॑ ।<br></p><br>
		<p id = "p04" onclick="anu1TeluguPrint('1','04')">शि॒वा श॑र॒व्या॑ या तव॒ तया॑ नो रुद्र मृडय ।<br></p><br>
		<br>
		<p id = "p05" onclick="anu1TeluguPrint('1','05')">या ते॑ रुद्र शि॒वा त॒नूरघो॒राऽपा॑पकाशिनी ।<br></p><br>
		<p id = "p06" onclick="anu1TeluguPrint('1','06')">तया॑ नस्त॒नुवा॒ शंत॑मया॒ गिरि॑शंता॒भिचा॑कशीहि ॥<br></p><br>
		<br>
		<p id = "p07" onclick="anu1TeluguPrint('1','07')">यामिषुं॑ गिरिशंत॒ हस्ते॒ बिभ॒र्​ष्यस्त॑वे ।<br></p><br>
		<p id = "p08" onclick="anu1TeluguPrint('1','08')">शि॒वां गि॑रित्र॒ तां कु॑रु॒ मा हिग्ं॑सीः॒ पुरु॑षं॒ जग॑त्॥<br></p><br>
		<br>
		<p id = "p09" onclick="anu1TeluguPrint('1','09')">शि॒वेन॒ वच॑सा त्वा॒ गिरि॒शाच्छा॑ वदामसि ।<br></p><br>
		<p id = "p10" onclick="anu1TeluguPrint('1','10')">यथा॑ नः॒ सर्व॒मिज्जग॑दय॒क्ष्मग्ं सु॒मना॒ अस॑त् ॥<br></p><br>
		<br>
		<p id = "p11" onclick="anu1TeluguPrint('1','11')">अध्य॑वोचदधिव॒क्ता प्र॑थ॒मो दैव्यो॑ भि॒षक् ।<br></p><br>
		<p id = "p12" onclick="anu1TeluguPrint('1','12')">अहीग्॑श्च॒ सर्वां᳚जं॒भयं॒थ्​सर्वा᳚श्च यातुधा॒न्यः॑ ॥<br></p><br>
		<br>
		<p id = "p13" onclick="anu1TeluguPrint('1','13')">अ॒सौ यस्ता॒म्रो अ॑रु॒ण उ॒त ब॒भ्रुस्सु॑मं॒गलः॑ ।<br></p><br>
		<p id = "p14" onclick="anu1TeluguPrint('1','14')">ये चे॒माग्ं रु॒द्रा अ॒भितो॑ दि॒क्षु श्रि॒ताः स॑हस्र॒शोऽवैषा॒ग्ं॒ हेड॑ ईमहे ॥<br></p><br>
		<br>
		<p id = "p15" onclick="anu1TeluguPrint('1','15')">अ॒सौ यो॑ऽव॒सर्प॑ति॒ नील॑ग्रीवो॒ विलो॑हितः ।<br></p><br>
		<p id = "p16" onclick="anu1TeluguPrint('1','16')">उ॒तैनं॑ गो॒पा अ॑दृश॒न्नदृ॑शन्नुदहा॒र्यः॑ ।<br></p><br>
		<p id = "p17" onclick="anu1TeluguPrint('1','17')">उ॒तैनं॒-विँश्वा॑ भू॒तानि॒ स दृ॒ष्टो मृ॑डयाति नः ॥<br></p><br>
		<br>
		<p id = "p18" onclick="anu1TeluguPrint('1','18')">नमो॑ अस्तु॒ नील॑ग्रीवाय सहस्रा॒क्षाय॑ मी॒ढुषे᳚ ।<br></p><br>
		<p id = "p19" onclick="anu1TeluguPrint('1','19')">अथो॒ ये अ॑स्य॒ सत्वा॑नो॒ऽहं तेभ्यो॑ऽकर॒न्नमः॑ ॥<br></p><br>
		<br>
		<p id = "p20" onclick="anu1TeluguPrint('1','20')">प्रमुं॑च॒ धन्व॑न॒स्त्वमु॒भयो॒रार्त्नि॑ यो॒र्ज्याम् ।<br></p><br>
		<p id = "p21" onclick="anu1TeluguPrint('1','21')">याश्च॑ ते॒ हस्त॒ इष॑वः॒ परा॒ ता भ॑गवो वप ॥<br></p><br>
		<br>
		<p id = "p22" onclick="anu1TeluguPrint('1','22')">अ॒व॒तत्य॒ धनु॒स्त्वग्ं सह॑स्राक्ष॒ शते॑षुधे ।<br></p><br>
		<p id = "p23" onclick="anu1TeluguPrint('1','23')">नि॒शीर्य॑ श॒ल्यानां॒ मुखा॑ शि॒वो नः॑ सु॒मना॑ भव ॥<br></p><br>
		<br>
		<p id = "p24" onclick="anu1TeluguPrint('1','24')">विज्यं॒ धनुः॑ कप॒र्दिनो॒ विश॑ल्यो॒ बाण॑वाग्ं उ॒त ।<br></p><br>
		<p id = "p25" onclick="anu1TeluguPrint('1','25')">अने॑शन्न॒स्येष॑व आ॒भुर॑स्य निषं॒गथिः॑ ॥<br></p><br>
		<br>
		<p id = "p26" onclick="anu1TeluguPrint('1','26')">या ते॑ हे॒तिर्मी॑डुष्टम॒ हस्ते॑ ब॒भूव॑ ते॒ धनुः॑ ।<br></p><br>
		<p id = "p27" onclick="anu1TeluguPrint('1','27')">तया॒ऽस्मान्, वि॒श्वत॒स्त्वम॑य॒क्ष्मया॒ परि॑ब्भुज ॥<br></p><br>
		<br>
		<p id = "p28" onclick="anu1TeluguPrint('1','28')">नम॑स्ते अ॒स्त्वायु॑धा॒याना॑तताय धृ॒ष्णवे᳚ ।<br></p><br>
		<p id = "p29" onclick="anu1TeluguPrint('1','29')">उ॒भाभ्या॑मु॒त ते॒ नमो॑ बा॒हुभ्यां॒ तव॒ धन्व॑ने ॥<br></p><br>
		<br>
		<p id = "p30" onclick="anu1TeluguPrint('1','30')">परि॑ ते॒ धन्व॑नो हे॒तिर॒स्मान् वृ॑णक्तु वि॒श्वतः॑ ।<br></p><br>
		<p id = "p31" onclick="anu1TeluguPrint('1','31')">अथो॒ य इ॑षु॒धिस्तवा॒रे अ॒स्मन्निधे॑हि॒ तम् ॥ 1 ॥<br></p><br>
<br><br>
		<br><br>
		<br><br>
		<br><br>
  </div> 
  </body> 
</html>	